Słownik projektowy
==================

Active-active
  Konfiguracja chmury, w której zewnętrzne zapytania są rozkładane między przynajmniej dwie serwerownie.

Administracja publiczna
  Administracja rządowa i JST.

Administracja rządowa
  Administracja rządowa centralna, obejmująca też niezespoloną administrację rządową w województwie oraz administracja rządowa terenowa (wojewódzka), obejmująca w każdym województwie urząd wojewódzki oraz zespoloną administrację rządową w województwie (inspekcje i straże), na której czele stoi wojewoda.

API
  Ściśle opisany i udokumentowany fragment programu komputerowego umożliwiający innym programom komputerowym korzystanie z jego funkcji oraz pobieranie z niego danych (być może za pośrednictwem internetu).

Aplikacja zewnętrzna
  Program uruchomiony w ramach platformy aplikacje.gov.pl udostępniający funkcje dla użytkownika.

Aplikacje
  Serwis sieciowy udostępniający funkcje dla użytkownika lub dla innych aplikacji.

  Aplikacją jest Elektroniczne Zarządzanie Dokumentacją (EZD) i inne usługi uruchamiane na Platformie w formie usługowej (Software as a Service), które wytwarza NASK lub Podmioty komercyjne.

Beneficjent
  (i) NASK, będący jednocześnie właścicielem Projektu w kategoriach Kodeksu cywilnego (właściciel zakupionej infrastruktury i oprogramowania) i Operatorem biznesowym Platformy (decyduje o modelach wykorzystania Platformy) oraz
  (ii) MC w zakresie realizacji swoich zadań jako Partner (w które nie wchodzą zakupy sprzętu i oprogramowania na potrzeby realizacji Projektu).

Biblioteka programistyczna
  Komponent, który został stworzony do użycia w wielu systemach.

Centralny FW
  Centralny firewall; ochrona przy komunikacji pomiędzy aplikacjami i systemami, pomiędzy instancjami i usługami.

COI
  Centralny Ośrodek Informatyki.

eDOK
  System klasy EZD oferowany przez Centralny Ośrodek Informatyki.

eDoręczenia
  Rozwiązania organizacyjno-techniczne zapewniające możliwość powszechnego wykorzystywania w Polsce usług rejestrowanego doręczenia elektronicznego określonych w rozporządzeniu eIDAS.

ePUAP
  Elektroniczna Platforma Usług Administracji Publicznej.

EZD
  Elektroniczne Zarządzanie Dokumentacją.

Funkcja
  Zadanie, które ma spełnić system informatyczny.

FW
  Ang. Firewall (zapora ochronna).

GitHub
  Serwis społecznościowy, w którym można udostępnić kod źródłowy napisanego przez siebie programu lub biblioteki programistycznej, śledzić różnice pomiędzy poszczególnymi wersjami oraz zgłaszać problemy z umieszczonym tam oprogramowaniem.

IAM
  Ang. Identity and Access Management — usługa pozwalająca na zarządzanie tożsamością, uwierzytelnianie i zarządzanie uprawnieniami/rolami użytkowników.

IDS
  Ang. Intrusion Detection System — urządzenia poprawiające bezpieczeństwo sieci komputerowych poprzez wykrywanie ataków w czasie rzeczywistym.

Implementacja
  [za PWN] wersja programu, języka programowania lub systemu operacyjnego przystosowana do pracy na określonym typie komputera; też: przystosowanie programu, języka programowania lub systemu operacyjnego do typu komputera.

Instancja
  Maszyna lub maszyny wirtualne, w ramach których działa instalacja platformy specyficzna dla konkretnego urzędu. Przydzielona dla jednej instytucji kopia Platformy, na której będzie uruchamiany pewien zbiór Aplikacji.

IPS
  Ang. Intrusion Prevention System – urządzenia sieciowe poprawiające bezpieczeństwo sieci komputerowych przez wykrywanie i blokowanie ataków w czasie rzeczywistym.

JST
  Jednostka bądź jednostki samorządu terytorialnego: gmina, powiat, województwo.

MVP
  Ang. Minimum Viable Product - podstawowa wersja systemu zapewniająca podstawową funkcjonalność umożliwiającą wprowadzenie na rynek.

Marketplace
  Marketplace będzie miejscem, gdzie przedstawiciel instytucji może zarejestrować się i utworzyć swoją instancję platformy aplikacje.gov.pl. Ten komponent będzie też odpowiadał za instalowanie poszczególnych aplikacji oraz komunikację z chmurą obliczeniową w celu np. skonfigurowania nowej instancji lub zmiany parametrów istniejącej instancji.

Metadane
  Zestaw usystematyzowanych informacji, logicznie powiązanych z przesyłką, sprawą lub inną dokumentacją, ułatwiających ich wyszukiwanie, kontrolę, zrozumienie i długotrwałe przechowanie oraz zarządzanie

NASK
  Naukowa i Akademicka Sieć Komputerowa jest instytutem badawczym prowadzącym działalność badawczo-rozwojową w zakresie opracowywania rozwiązań zwiększających efektywność, niezawodność i bezpieczeństwo sieci teleinformatycznych oraz innych złożonych systemów sieciowych oraz działalność edukacyjną, w tym w zakresie popularyzacji idei społeczeństwa informacyjnego

Kod
  Treść programu komputerowego.

Komponent
  Część składowa systemu realizująca konkretny zbiór funkcji.

KPI
  Ang. Key Performance Indicator (kluczowy wskaźnik efektywności) — finansowy i niefinansowy wskaźnik pomiaru stopnia realizacji celów.

Keyless Signatures’ Infrastructure
  Usługa znakowania czasem w technologii linked timestamping, działająca zgodnie z modelem przedstawionym w dokumencie `„Keyless Signatures’ Infrastructure: How to Build Global Distributed Hash-Trees”`_.

Operator techniczny
  Podmiot, do którego Beneficjent – NASK przekaże pewne aspekty zarządu technicznego Platformy.

PIUiD
  Platforma Integracyjna Usług i Danych.

Pieczęć elektroniczna
  Dane w postaci elektronicznej dodane do innych danych w postaci elektronicznej lub logicznie z nimi powiązane, aby zapewnić autentyczność pochodzenia oraz integralność powiązanych danych.

Podpis elektroniczny
  Dane w postaci elektronicznej, które są dołączone lub logicznie powiązane z innymi danymi w postaci elektronicznej, i które użyte są przez podpisującego jako podpis.

Poświadczenie odbioru
  Urzędowe poświadczenie odbioru w rozumieniu ustawy z dnia 17 lutego 2005 r. o informatyzacji działalności podmiotów realizujących zadania publiczne.

Podmioty komercyjne
  Firmy świadczące usługi IT, która będą zamieszczać aplikacje swojej produkcji na Platformie.

Portale usługowe
  Witryny internetowe umożliwiające obywatelom dostęp do danych i funkcjonalności oferowanych przez systemy teleinformatyczne administracji publicznej.

Profil Zaufany
  Metoda potwierdzania tożsamości obywatela Polski w elektronicznych systemach administracji.

Platforma
  aplikacje.gov.pl.

PUW
  Podlaski Urząd Wojewódzki.

RWD (Responsive Web Design)
  Technika projektowania stron www w taki sposób, aby jej układ i wygląd dopasowywał się automatycznie do okna urządzenia, na którym jest wyświetlany, np. smartfonów, tabletów itd.

SaaS
  Software as a Service (w skrócie SaaS, ang. oprogramowanie jako usługa) – jeden z modeli chmury obliczeniowej, w którym aplikacja jest przechowywana i wykonywana na komputerach dostawcy usługi i jest udostępniana użytkownikom przez Internet. Takie rozwiązanie eliminuje potrzebę instalacji i uruchamiania programu na komputerze klienta. Model SaaS przerzuca obowiązki instalacji, zarządzania, aktualizacji, pomocy technicznej z klienta na dostawcę usługi. W efekcie użytkownik oddaje kontrolę nad oprogramowaniem i obowiązek zapewnienia ciągłości jego działania dostawcy.

SIEM
  Security Information and Event Management — system, którego zadaniem jest zbieranie, korelowanie i alarmowanie w przypadku wykrycia incydentu bezpieczeństwa.

SLA
  Service Level Agreement — umowa o gwarantowanym poziomie świadczenia usług.

SOC
  Ang. Security Operation Center – zaawansowana struktura organizacyjna (personel, procedury i narzędzia analityczne), którą powołuje się w celu ochrony systemów informatycznych i sieciowych przed atakami w cyberprzestrzeni. Dobrze wyposażony i zorganizowany SOC prowadzi ochronę 24/7 w zakresie „Before, During and After” (ang. „przed, w trakcie, po”), czyli zabezpiecza systemy przed włamaniem, potrafi wykryć atak, gdy nastąpi i skutecznie go zablokować oraz potrafi zdiagnozować i usunąć skutki ataku.

Sprawa
  [za IK] zdarzenie lub stan rzeczy, w tym z zakresu postępowania administracyjnego, wymagające rozpatrzenia i podjęcia czynności służbowych lub przyjęcia do wiadomości.

Single Sign Off
  Mechanizm pozwalający na odwołanie dostępu do wielu aplikacji po wykonaniu pojedynczej czynności.

SSO
  Single Sign On — mechanizm pozwalający na uzyskanie dostępu do wielu aplikacji poprzez pojedyncze uwierzytelnienie.

Thin provisioning
  Wykorzystanie technologii wirtualizacji do zaprezentowania systemowi operacyjnemu większej liczby fizycznych zasobów niż się faktycznie posiada.

Użytkownik
  Osoba uprawniona, korzystająca z aplikacji.

Uwierzytelnienie
  Potwierdzenie, iż osoba zgłaszająca żądanie do aplikacji jest tożsama z osobą umieszczoną na liście uprawnionych.

UX
  Ang. user experience - doświadczenie użytkownika, całość wrażeń, jakich doświadcza użytkownik podczas korzystania z produktu interaktywnego. W odniesieniu do projektowania oprogramowania chodzi o takie zaprojektowanie interfejsu, by był on dla użytkownika atrakcyjny, funkcjonalny, użyteczny, ergonomiczny a korzystanie z niego sprawiało przyjemność i dawało satysfakcję.

WAF
  Ang. Web Application Firewall – zestaw reguł dotyczących transmisji HTTP; ochrona przed atakami takimi jak cross-site scripting (XSS) i SQL injection.

Węzeł Krajowy
  Rozwiązanie organizacyjno-techniczne, które zapewnia funkcjonowanie krajowego schematu identyfikacji elektronicznej oraz stanowi punkt przyłączenia akredytowanych systemów identyfikacji elektronicznej (DT). Węzeł krajowy umożliwia uwierzytelnienie w celu realizacji usług online z wykorzystaniem środka identyfikacji elektronicznej wydanego w ramach akredytowanego systemu identyfikacji elektronicznej.

WIP
  `Wspólna Infrastruktura Państwa`_.

.. _`„Keyless Signatures’ Infrastructure: How to Build Global Distributed Hash-Trees”`: https://eprint.iacr.org/2013/834.pdf
.. _Wspólna Infrastruktura Państwa: https://mc.gov.pl/projekty/portfel-projektow/wspolna-infrastruktura-panstwa-0
